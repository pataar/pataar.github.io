---
layout: post
title:  "Noosa"
date:   2016-10-07 10:11
categories: "Australia"
status: draft
published: true
---

Prachtig gebied, op het moment de mooiste plek waar ik ooit geweest ben.
<!--more-->
Onderweg naar Noosa had ik helaas nog geen hostel. Ik kwam in een uur aan, dus het was wel tijd om dat eens te regelen. Mooi via 4g een kaartje gekocht. Toch wel heel praktisch om een simkaart te hebben. 

Na een kleine busrit kwam ik aan in Noosa, en direct doorgelopen naar het hostel. Daar alles neergezet en weer rond gaan lopen. Ik wilde eens kijken of ik de tour naar Fraser island kon boeken, en ging daarom langs bij de Travel Desk. Helaas was het bij Nomads vol, maar kon Heidi (vrouw die daar werkt) een alternatief voor me plannen. Hiervoor moest ik de 7e naar Rainbow Beach en werd daar opgepikt voor Fraser. 

In de avond was het best druk bij de bar, zag er gezellig uit. Ook een aantal Nederlands waren er aanwezig, de meeste hadden andere plannen als mij maar toch wel cool om ze even te spreken. Ook ontmoette ik daar Isabel. Zij wilde de volgende dag mee naar het National Park gaan. Cool, stukken beter dan alleen.

De volgende dag kwam zij me ophalen, ze had een auto gehuurd wat het reizen een stuk beter maakte. Na een kleine rit kwamen we aan in het centrum van Noosa. Het zag er prachtig uit, witte stranden met een kristalheldere blauwe zee. We begonnen aan de hike door het National Park, het zag er direct awesome uit. Allerlei planten en dieren die ik nog nooit gezien had, en alles was ook perfect onderhouden. Een stuk verder kwamen we langs een aantal baaien en besloten er bij eentje in te duiken. We waren ook maar net in het water en zagen in de verte walvissen springen. Dat zag er echt super gaaf uit, ze waren redelijk dicht bij de kust. Dus je hoorde ze ook landen op het water, ook riepen de locals die daar aan het zwemmen waren dat ze onderwater te horen waren. En ja hoor, dat klonk ongelofelijk. Precies zoals je het verwacht.

Na een stuk verder gewandeld te hebben en echt onze ogen uitgekeken te hebben kwamen we op een groot uitkijkpunt. Hier zagen we naast de walvissen ook nog dolfijnen zwemmen. Super gaaf! Ook vlogen er allerlei vogels die we nooit eerder hadden gezien. Na de coastal Walk gingen we verder met de Tanglewood Walk. Dit was nog een lange tocht door het bos. 

Het bos leek voor ons net een Jungle, super stil en je hoorde alleen de dieren die geluid maakten. Soms hoorde we wat geritsel in de bosjes, maar dat bleek bijna altijd een kalkoen te zijn. Kalkoenen zijn eigenlijk de duiven van Noosa. Je ziet ze overal en gaan overal schooien. Niet heel speciaal dus. Onderweg zagen we ook een grote leguaan, we liepen er bijna tegenaan omdat er zo bezig waren koala's te spotten in de bomen.

Na de wandeltocht waren we helemaal kapot, en besloten mooi nog een pilsje te pakken en wat vis te eten en daarna mooi naar huis te gaan.

Deze avond was de eerste keer met kamergenoten, ik had de vorige avond wederom geluk omdat ik de enige was in een 8-dorm room. Maar ik had coole kamergenoten vanavond, alleen kan je er niet mee uitslapen.

Vandaag ging ik met Isabel een Sunset Cruise doen. Leek me eigenlijk best wel leuk, deze begon pas om 4 uur dus moest me nog even vermaken voordat het zo ver was. Mooi ff aan het strand gelegen en een beetje rondgelopen, mooi rustig aan.


Om 3 uur mooi richting de startplek gegaan met de bus, alleen veel te vroeg er uit gegaan. Dus moest nog een heel eind lopen. Was gelukkig nog net op tijd, dus no worries. Na een coole tocht door de rivier van Noosa nog even wat gegeten en afscheid genomen. We moesten er allebei vroeg uit volgende dag. Dit was ook het moment om de eerste keer Uber te gebruiken. Ik hoorde dat dat de beste manier was om rond te reizen hier, dus probeerde het eens. 

Een AustraliÃ«r kwam me ophalen en bracht me naar het hostel. Dat ging heel vlot, aardige man. Het was ook spotgoedkoop, net geen 8 dollar. Een taxi is bijna 4 keer zo duur. Ik ging mooi op tijd slapen want de volgende dag moest ik op tijd de bus hebben naar Rainbow Beach.