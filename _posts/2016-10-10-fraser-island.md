---
layout: post
title:  "Fraser Island"
date:   2016-10-10 21:45
categories: "Australia"
status: draft
published: true
---

Een zandeiland van 120km lang waar een regenwoud op groeit. 
<!--more-->
Ik arriveerde in Rainbow Beach bij bushalte tegenover het hostel. Dingo's was het hostel waar ik overnachtte voordat ik de volgende dag mee ging met de Cool Dingo's tour. Het leek wel alsof ik de enige was die die specifieke tour had omdat de rest in het Hostel met de Dingo's tour mee ging. Allemaal heel verwarrend omdat ze alles wat los en vast zit vernoemen naar de beesten van Fraser Island, de dingo's dus. 

Toch ging alles goed en was het een cool hostel met leuke mensen. Heb lang met een Schot gepraat en gepooled. Hij was vooral aan het klagen over de onhandige barman die nogal wat drank verspilde. Omdat ik dat zelf ook wel zou kunnen doen had ik wel medelijden met de barman.

De volgende dag arriveerde de bus om 07:30 stipt. Als een gare garnaal stond ik klaar bij de bushalte. Omdat ze blijkbaar meer van de "Cuppa" zijn was het wat moeilijker om op te starten in de ochtend. Eenmaal in de bus wist ik al hoe laat het was, er was een familie met kleine kinderen en een jankende baby. Extra chill in de ochtend, lekker schreeuwende babies. Ach ja, misschien gaan ze er de volgende stop uit. Eenmaal een eindje verder bleek het de bus te zijn die ook daadwerkelijk naar Fraser Island gaat. Het was een speciale 4x4 megabus. 

Na een kleine tocht en een oversteek met de ferry kwamen we op het eiland. Helaas waren hier geen normale wegen, en moesten we door het ruige zand. Plots voelde het of we ineens meededen aan de Dakar. Super gaaf natuurlijk, volle bak door het zand krossen. Maar we hadden ook nog die baby bij, en die was daar minder van gediend.

Na een tijdje over het strand en een stukje door het oerwoud van Fraser bleek dat ons een buswissel te wachten stond. Heel erg prettig. De wissel was bij Lake McKenzie, een van de vele meren van Fraser. Deze meren zijn ontstaan door het vele regenwater wat op het eiland valt. Heel gaaf want dit meer was ook ongeveer 100m boven zeeniveau. Kraakhelder water en parelwitte stranden, kortom een prachtig meer. Een tijdje later kwam onze nieuwe bus ons ophalen. Jarred met zijn 4x4 MAN bus/truck. Inmiddels was er een nieuwe groep ontstaan die een stuk leuker was dan die in de andere bus.

Met Jarred en zijn Dakar truck scheurde we door het regenwoud op weg naar de nieuwe plek. We stopte bij een ingang van een bos. Hier gingen we met Jarred op pad en vertelde hij ons van alles over het eiland. Blijkbaar zijn er 19 van de 25 meest giftige slangen aanwezig op het eiland. Dat gaf een fijn, rustgevend gevoel. Not.

Na tijdje ronddwalen op Fraser kwam ik erachter dat een gast telkens nieuw bier tevoorschijn toverde. Terwijl hij een mini rugtasje had was hij zeker al wel aan zijn 5e bier begonnen. Will (dude die ik al een tijdje terug ontmoet had) en ik hadden hem ongedoopt tot "The Beer Guy" of "The Beer Magician". Daarnaast had je ook nog Jamie die ik constant Willam of David noemde. Op een gegeven moment was ie daar best wel pissig over, het lukt me nog steeds niet om dat goed te onthouden. Erg vreemd.

's Nachts overbleven we bij een resort. Toch allemaal wel anders als ik hoopte, want blijkbaar had ik iets anders geboekt als ik dacht. Dit was namelijk met een bus i.p.v. een soort Jeep en we sliepen in een resort i.p.v. een tent. Bij andere Tours mocht je ook de wagen besturen, dat mocht hier ook niet. Maar goed het was wel heel gaaf. Na een korte nacht slaap gingen we de volgende dag naar verschillende gave punten. Zo gingen we langs een oud schipwrak en stonden we op een van de hoogste punten van Fraser met een uitzicht over de oceaan. Indian Head genoemd, heel gaaf overzicht van het eiland ook van het zeeleven. Zo zagen we schildpadden en Manta Roggen.

Ik ben kort daarna ook nog met een klein vliegtuigje over het eiland mee gevlogen. Er waren een aantal meren te zien die niet te bereiken waren. Ook een aantal walvissen gespot, super vet!

Na een coole dag op het eiland en een mooie avond beerpong in de bar gingen we mooi naar ons nest voor de volgende dag. Om 7:45 stond Jarred klaar met zijn monsterbus om weer op pad te gaan. Helaas werd onze kamer pas om 7:30 wakker. Dus haastend en onhandig de ochtend te zijn begonnen vlogen we weer door de jungle voor onze laatste paar stops. Dit maal een soort woestijn in het midden van het eiland. Super cool al die klimaten op het eiland, heel uniek. Daarna ook nog een meer bezocht waar ik voor het eerst heb gepaddleboard, best cool. Het ging ook nog eens verrassend goed. Wel het meeste gevallen van de groep, maar dat was te verwachten. 

En zoals de avond naderde was dat het eind van het avontuur op Fraser. Echt heel gaaf op meegemaakt te mogen hebben. Mooi met de Ferry terug naar het vaste land met de normale wegen en lekker 12 uurtjes in de bus naar Airlie Beach.
